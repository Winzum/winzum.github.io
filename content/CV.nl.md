---
title: "Curriculum Vitae"
date: 2022-10-24T14:55:54+02:00
draft: false
---

## Ervaring
* **Nov 2021 - Heden, IT Trainee - [Low-Code Specialty](https://www.formorrow.nl/low-code/) | [Formorrow](https://www.formorrow.nl/), Amersfoort**  
Met behulp van Low-Code Softwareontwikkeling kan op een visuele manier snel en iteratief software geschreven worden. Als It Trainee bij Formorrow (voorheen Procam) leer ik werken met het platform Outsystems, om dit vervolgens toe te gaan passen bij een werkgever. Op dit moment zit ik nog midden in de zogeheten Deep Dive van acht weken en kijk ik uit naar mijn eerste échte klus.

* **Feb 2021 - Nov 2021, IT Support | Universiteit Utrecht, Utrecht**  
  Op deze functie was ik het eerste aanspreekpunt voor medewerkers en studenten van de Universiteit Utrecht. Ik stond hen te woord via e-mail, Whatsapp en telefoon, vroeg hun probleem verder uit en probeerde dit voor hen op te lossen. Wanneer het niet gelijk opgelost kon worden door mij maakte ik een melding aan met een zo concreet mogelijke probleemomschrijving en escaleerde ik dat naar de desbetreffende afdeling van de Universiteit.

* **Sep 2017 - Sep 2020, E-surveillant | Topselect, Utrecht**  
  Universiteit Utrecht neemt steeds vaker examens digitaal af. Als lid van het support team zorgde ik ervoor dat deze examens correct verliepen. Ik was verantwoordelijk voor het klaarleggen van de tentamenzalen, het assisteren van de docenten en studenten tijdens de examens en had contact met de examencoördinatoren wanneer er zich een probleem voordeed dat niet lokaal opgelost kon worden.

* **Feb 2020 - Mei 2020, Stagiair | Ahold Delhaize, Zaandam**  
  Online marketing en data-analyse. Ik heb het marketingteam geassisteerd in het maken van dashboards die de verkoopcijfers van producten toonden. Hiernaast werkte ik mee aan een marketing test om te zien hoe online advertenties bezoeken naar fysieke winkels positief konden beïnvloeden.

* **Mrt 2019 - Jul 2019, Stagiair | Meertens Instituut, Amsterdam**  
  Onderzoek en Programmeren. Ik werkte mee aan een project waar gedigitaliseerde krantenartikelen uit de zeventiende eeuw computationeel geanalyseerd werden. Ik heb een programma geschreven in Python die de historische namen van steden kon herkennen en rekening kon houden met alle verschillende spellingswijzen.

* **Jul 2013 - Jul 2014, Penningmeester | Studievereniging Awater, Utrecht**  
  Studievereniging Awater is de studievereniging van de studie Nederlandse Taal & Cultuur. Als penningmeester ben ik in aanraking gekomen met zowel de financiële kant van de vereniging als de organisationele kant van de Universiteit.


## Educatie
* **Sep 2018 - Mei 2021, [Neerlandistiek, Master](https://www.uu.nl/masters/neerlandistiek/)**  
  Bij de master Neerlandistiek worden taalkunde, communicatie en letterkunde gecombineerd met praktische vaardigheden als het vertalen van onderzoek naar beleidsstukken en het overbrengen van kennis in verschillende rollen en vormen. Mijn eindscriptie ging over het analyseren van sensationeel taalgebruik in krantenkoppen met behulp van digitale tools.

* **Sep 2019 - Sep 2020, [New Media & Digital Culture, Master](https://www.uu.nl/masters/en/new-media-digital-culture)**  
  Data/Software Traject. Dit programma combineerde de analyse van de functie en impact van nieuwe media en dataficatie met hands-on vaardigheden zoals programmeren en datavisualisatie.

* **Feb 2019 - Jul 2019, [Utrecht Data School](https://dataschool.nl/en/)**  
  In dit interdisciplinaire traject heb ik in de loop van een half jaar geleerd over dataverzameling, data-analyse en datavisualisatie. Dit mondde uit in een onderzoeksproject voor de KRO-NCRV over het gedrag van hun Instagramvolgers.

* **Sep 2016 - Sep 2017, [Informatica, Minor](https://www.uu.nl/bachelors/informatica)**  
  Hier heb ik de beginselen van Informatica geleerd zoals programmeren, databases en datastructuren.

* **Sep 2012 - Aug 2018, [Nederlandse Taal & Cultuur, Bachelor](https://www.uu.nl/bachelors/nederlandse-taal-en-cultuur)**  
  Ik heb me tijdens mijn studie gericht op communicatie, taalkunde, taalgebruik en de evolutie van taal. Mijn scriptie ging over figuurlijk taalgebruik in bestaande en niet-bestaande spreekwoorden.
